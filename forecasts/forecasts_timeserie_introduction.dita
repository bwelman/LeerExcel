<?xml version="1.0" encoding="UTF-8"?>
<!DOCTYPE concept PUBLIC "-//OASIS//DTD DITA Concept//EN" "http://docs.oasis-open.org/dita/v1.1/OS/dtd/concept.dtd">
<concept id="forecasts_timeserie_introduction" xml:lang="nl-NL">
 <title>Wat is een tijdreeks?</title>
 <shortdesc/>
 <prolog>
  <critdates>
   <created date="2017-08-31"/>
   <revised modified="2017-08-31"/>
  </critdates>
  <metadata>
   <keywords>
    <indexterm>Tijdreeks</indexterm>
   </keywords>
  </metadata>
 </prolog>
 <conbody>
        <p>De historische gegevens zijn meestal <term>tijdreeksen</term>, een reeks waarnemingen van
            een variabele gemeten op opeenvolgende tijdstippen of over opeenvolgende periodes.
            Wanneer de gegevens een bepaald patroon in de tijd vormen, dan kan dit patroon gebruikt
            worden om een prognose voor een toekomstige waarde te maken.</p>
        <p>Het kan ook zijn dat de waarde van een variabele afhangt van andere variabelen dan de
            tijd. Zo zou er een verband kunnen zijn tussen de hoogte van de bloeddruk en de
            leeftijd. Je hebt dan een onafhankelijke variabele (leeftijd) en een afhankelijke
            variabele (bloeddruk). Dergelijke verbanden tussen variabelen worden onderzocht met
                <term>regressie-analyse</term>. In dit hoofdstuk komen alleen prognoses met
            tijdreeksen aan bod. Wanneer je de tijd als een onafhankelijke variabele beschouwt, dan
            kan regressie-analyse ook bij tijdreeksen worden gebruikt.</p>
        <p>Na de bestudering en analyse van tijdreeksen worden modellen hiervoor opgesteld met
            bijbehorende prognosetechnieken. Vaak worden meerdere modellen geprobeerd en een
            nauwkeurigheidsanalyse uitgevoerd. De kosten van onnauwkeurige voorspellingen kunnen
            aanzienlijk zijn. Te optimistische prognoses kunnen resulteren in de productie van te
            veel artikelen die misschien wel vernietigd moeten worden. En te lage prognoses kunnen
            resulteren in gemiste omzetkansen.</p>
        <p>Afhankelijk van de hoeveelheid gegevens, de gewenste kwaliteit van de prognoses en de
            aanwezigheid van specifieke, statistische knowhow wordt het uitvoeren van de
            berekeningen gedaan met statistische softwarepakketten (R, SPSS, ...) of met Microsoft
            Excel. In dit hoofdstuk wordt uitsluitend gewerkt met de standaardmogelijkheden van
            Excel, zonder specifieke add-inns. Een enkele keer wordt het resultaat van Excel
            vergeleken met het resultaat dat door R geleverd wordt.</p>
  <p>Een tijdreeks  is een reeks (meet)gegevens van een variabele over een bepaalde tijdsperiode. De
            gegevens bestaan uit herhaalde metingen op vaste tijdstippen zoals elk uur, dag, week,
            maand, kwartaal, jaar of elke regelmatige periode. De gegevens zijn dus geordend in de
            tijd en de tijd tussen elke waarneming is constant.</p>
        <p>Voorbeelden van tijdreeksen:<ul id="ul_o34_xl2_vx">
                <li>ziekteverzuim per maand of jaar</li>
                <li>omzet per maand</li>
                <li>verkopen per kwartaal</li>
                <li>verkeersdoden per jaar</li>
                <li>â€¦</li>
            </ul></p>
        <p>Veel tijdreeksen vertonen een trend (toename of afname) en/of zijn seizoensgebonden, dat
            wil zeggen variaties die specifiek voor een bepaald tijdsbestek zijn. Zo zal
            bijvoorbeeld de verkoop van ijs in de zomer hoger zijn dan in de winter.</p>
  <!--<p>Voorbeeld van een tijdreeks laten zien (Airpassengers uit R)</p>-->
<!--  plot(AirPassengers, xlab="Jaar", ylab ="Aantal passagiers", main="Aantal internationale vliegtuigpassagiers per maand in 1949-1960"); AirPassengers   -->
        <p>Bij het het maken van prognoses wil je toekomstige waarden van de reeks inschatten.
            Hiervoor gebruik je gegevens uit het verleden. Deze historische gegevens worden
            bestudeerd en geanalyseerd, er wordt geprobeerd om een patroon in de gegevens te
            ontdekken om daarna een zo goed mogelijk model van de tijdreeks te maken.</p>
 </conbody>
</concept>
